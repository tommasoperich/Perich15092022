





TIT. (DA SÉ)(LA VORÌA LICENZIARE; MA NO SO COME FARE.)

PAS. (A LUCIETTA)(VÀRDELO UN POCO.)

LUC. (A PASQUA)(EH! CHE HO DA VARDARE IL MIO MERLO, MÌ, HO DA VARDARE.)

PAS. (DA SÉ)(GHE PESTERÀVE LA TESTA SU QUEL BALON).

TIT. (DA SÉ)NO LA ME VARDA GNANCA. NO LA ME GH’HA GNANCA IN MÈNTE.)

PAS. SIORÌA, TITTA-NANE.

TIT. SIORÌA.

PAS.(A LUCIETTA)(SALÙDILO).

LUC. (A PASQUA)(FIGURÈVE, SE VÒGGIO ESSER LA PRIMA MÌ!)

TIT. GRAN PREMURA DE LAORARE!

PAS. CÒSSA DISÉU? SÉMIO DONNE DE GARBO, FIO?

TIT. SÌ, SÌ: CO SE PUÒL, FÉ BEN A SPESSEGARE, PERCHÉ CO VIEN DEI ZOVENI A SENTARSE ARÈNTE, NO SE PUÒL LAORARE.

LUC. (TOSSISCE CON CARICATURA.)

PAS. (A LUCIETTA)(MÒLIGHE).

LUC. (MADE.)

TIT. DONNA PASQUA, VE PIASE LA ZUCCA BARUCCA?

PAS. VARÉ VEDÉ! PER CÒSSA ME LO DOMANDÉU?

TIT. PERCHÉ GH’HO LA BOCCA.

LUC. (SPUTA FORTE).

TIT. GRAN CATÀRO, PATRÒNA!

LUC. LA ZUCCA ME FA SPUARE. (LAVORANDO SENZA ALZAR GLI OCCHI)

TIT. (CON ISDEGNO)CUSÌ V’AVÉSSELA SOFFEGÀ.

LUC. (COME SOPRA)POSSA CREPARE CHI ME VUOL MALE!

TIT. (DA SÉ)(ORSÙ L’HO DITA, E LA VÒGGIO FARE.) DONNA PASQUA, PARLO CO VÙ, CHE SÉ DONNA, A VÙ V’HO DOMANDÀ VOSTRA CUGNÀ LUCIETTA, E A VÙ VE DIGO CHE LA LICENZIO.

PAS. VARÉ CHE SESTI! PER CÒSSA?

TIT. PER CÒSSA, PER CÒSSA...

LUC. (S’ALZA PER ANDAR VIA.)

PAS. DOVE VÀSTU?

LUC. DOVE CHE VÒGGIO. (VA IN CASA E A SUO TEMPO RITORNA)

PAS. (A TITTA)NO STÉ A BADARE AI PETTEGOLEZZI.

TIT. SO TUTTO, E ME MARAVEGGIO DE VÙ, E ME MARAVEGGIO DE ELA.

PAS. MO SE LA VE VÔL TANTO BÈN!

TIT. SE LA ME VOLESSE BEN, NO LA ME VOLTARÀVE LE SPARE.

PAS. POVERAZZA! LA SARÀ ANDADA A PIÀNZERE, LA SARÀ ANDADA.

TIT. PER CHI A PIÀNZER? PER MARMOTTINA?






